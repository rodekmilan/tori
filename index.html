<!DOCTYPE html>
<html lang="hu">
<head>
    <meta charset="UTF-8">
    <title>Töri</title>
    <link rel="stylesheet" href="style.css">
</head>
<body>
    <div class="doboz">
<h1>Töri</h1>

<p>Rengeteg élelmiszer évszázadokkal ezelőtti események következtében kerültek Európába és más földrészekre.<br>----------------------------------------------------------<br> Vajon mi indította a hajósokat a kockázatos utakra, az ismeretlen felkutatására? A középkorban ismert világ meglehetősen kicsi volt. Csak a Földközi-tenger partvidékét foglalta magában, míg a Távol-Kelet csupán néhány kereskedő elbeszélése volt, amennyire a levantei útvonal alapján megismerhették. A felfedezések révén új világok, földrészek, kultúrák kerültek a köztudatba. <br>----------------------------------------------------------<br>
    A felfedezések közvetlen mozgatója a mesés Kelet kincsei, a fűszerek és luxuscikkek iránti vágy volt.   <br>----------------------------------------------------------<br> Az évszázadok alatt a levantei távolsági kereskedelem útvonalán nagy mennyiségben áramlott ki Európából csereáruként az arany, s ezért a nemesfémkészletek kimerültek. Aranyéhség alakult ki, mely érzékenyen érintette a terjedő pénzgazdálkodást.<br>----------------------------------------------------------<br> A terjeszkedő Török Birodalom is akadályt jelentett a keleti kereskedelemben, ezért egyre többen gondoltak új útvonal keresésére. Kezdetben a portugálok jártak az élen. A Pireneusi-félszigeten az arabok kiűzéséért folytatott reconquista (ejtsd: rekonkviszta) háborúk során, 1415-ben portugál hajósok átlépték a Gibraltári-szorost, s megkezdték Afrika északi és nyugati partvidékének birtokba vételét. <br>----------------------------------------------------------<br> Tengerész Henrik herceg megalapította az első hajósiskolát, amely a további terjeszkedést is szolgálta. A század végére, a sikeres reconquista (ejtsd: rekonviszta) után a spanyolok is bekapcsolódtak a folyamatba. <br>----------------------------------------------------------<br>
    A reneszánsz ember új iránti fogékonysága, a régi-új tudományos-technikai ismeretek kipróbálására való törekvése szintén nagy szerepet játszott a felfedezésekben. <br>----------------------------------------------------------<br> Az arabok által közvetített ismeretek alkalmazása, fejlesztése révén megjelent egy új hajótípus, a karavella. A fenekén lévő tőkesúly stabilabbá tette, így nagyobb vitorlázatot kaphatott, a farkormánnyal pedig jobban kormányozhatóvá vált, könnyebben váltott irányt. <br>----------------------------------------------------------<br> Az új megfigyelési eszközök, csillagászati ismeretek segítségével nőtt a tájékozódási képesség. Új tudományos felismerés, hogy a Föld gömbölyű. Toscanelli térképe már ez alapján készült. Kolumbusz ennek ismeretében élt, mit sem sejtve Amerikáról. <br>----------------------------------------------------------<br>
    A felfedezések első lépéseit a portugálok tették meg. A cél Afrika megkerülése volt. A század végére a spanyol király hajósai is felzárkóztak, nyugat felé keresve új utakat. A portugálok és spanyolok riválisként indították expedícióikat. 1494-ben Tordesillasban (ejtsd: tordeszijjaszban) a pápa közvetítésével osztották fel egymás között az újonnan felfedezett és még felfedezendő világot. <br>----------------------------------------------------------<br>
    Hogy mivel találkoztak az európaiak az Újvilágban? A mai Mexikó területén az Azték Birodalommal, Közép-Amerika területén a maja államokkal, Dél-Amerikában az Inka Birodalommal. A fémmegmunkálást nem ismerő, de fejlett földműveléssel és magas szintű csillagászati ismeretekkel rendelkező despotikus államokat a konkvisztádorok könnyűszerrel győzték le lőfegyvereikkel, vasfegyvereikkel.<br>----------------------------------------------------------<br>
    Milyen változások következtek be Európában? A középkori népesség száma a felfedezések idején átlagosan a kétszeresére növekedett, főként az atlanti partvidék államaiban. Árforradalom következett be, az élelmiszerárak három-négyszeresükre emelkedtek. A nyugati országok megnövekedett élelmiszer-szükségletét Közép- és Kelet-Európa elégítette ki. Itt rögzült a feudalizmus, nyugaton viszont erősödtek a tőkés termelés formái. A kereskedelemből beáramló tőke hatására és a manufaktúrák elterjedésével nőtt a termelés. A távolsági kereskedelemből lassan megszületett a kontinenseket összekapcsoló világkereskedelem. Megkezdődött a felfedezett területek gyarmatosítása.
    Összegzésként: a XV. században induló felfedezések új korszakot jelentettek az emberiség történetében, megnyitották a világtörténelem korát. Előzményei a reconquista (ejtsd: rekonkviszta) háborúk, az aranyéhség, a Török Birodalom terjeszkedése, illetve a manufaktúrák megjelenése a termelésben. Feltételei az arabok által közvetített ókori és keleti ismeretek, új eszközök a hajózásban, navigációban, új tudományos felismerések s persze a reneszánsz ember kíváncsisága, törekvése a világ megismerésére. A nagy földrajzi felfedezések következtében oly mértékű változások történtek az élet minden területén, hogy 1492-t, az amerikai kontinens felfedezésének évét a történészek az újkor kezdetének jelölték ki

</p>

    </div>
</body>
</html>
